# Sultanbeyli Analiz 2014

![Sultanbeyli](/blogpost_images/sultanbeyli-Picture1.png)

**I.TARİHÇE-KONUM**

Sultanbeyli 1957 yılında köy, 1989  yılında belde, 3 Haziran 1992 tarihinde ilçe olmuştur.

İstanbul’un  Anadolu  yakasında  yer alır. Yüz  ölçümü 35 km2’dir. İstanbul’un en yüksek dağı olan 537 rakımlı Aydos Dağı ile Teferrüç Dağı arasındaki alanı doldurmakta olup Tem Karayolu ilçenin ortasından geçmektedir.

İlçe kuzeyde, güneyde ve batıda  Kartal  İlçesi’ne bağlı  Paşaköy, Sancaktepe ilçesine bağlı Samandıra  ile doğuda Pendik İlçesine bağlı Kurtköy ile çevrilidir. Denizden yüksekliği 130 metredir.

Sultanbeyli’nin tarihi çok eski dönemlere kadar uzanmaktadır. Roma ve Bizans imparatorluğu döneminde, Üsküdar’dan Gebze’ye kadar olan bölgenin Tekfurluk yani mülki idare merkezi olmuştur. Bugün Sultanbeyli ilçesinin sınırları içerisinde bulunan, tarihi Aydos kenti ve kalesiyle, Sultanbeyliği ovası civarındaki yerleşim yerlerinin de dâhil olduğu coğrafi bölge, antik çağ ve sonrasında, kavimler yolu üzerinde önemli bir ara istasyon durumundaydı. İstanbul ile Anadolu’nun bağlantı yolu üzerinde olması sebebiyle fetihten önce İstanbul’a sefer düzenleyen Türk orduları tarafından öncelikle fethedilmesi gereken bir anahtar konumundaydı. Diğer taraftan Anadolu yönünden savaşa hazırlanan Bizans ordusu bölgede toplanıp konaklıyordu. Bu özelliği fetihten sonra Osmanlı ordusu tarafından kullanılmaya devam etmiştir.  
Sultanbeyli 1328 (H.728) yılında Orhan Gazinin emriyle, Akça Koca, Konur Alp ve Abdurrahman Gazi komutasındaki Osmanlı ordusu tarafından fethedilmiştir.

Sultanbeyli’deki arazilerin büyük kısmına Padişahın kız kardeşi Cemile Sultan malik iken 22 Şubat 1893 tarihinde bu araziler Osmanlı Devletinin Bahriye Nazırı (Denizcilik Bakanı) Hasan Hüsnü Paşaya satılmıştır.  
Hasan Hüsnü Paşa vefat edince oğlu Hilmi Bey tarafından malik olduğu bu araziler 10 Haziran 1911 tarihli Bakanlar Kurulunun onayı ile Frans Flipson isimli Belçika uyruklu bir şahsa satılmıştır. Flipson’un ölümünden sonra varisleri tarafından Sultanbeyli arazileri bugünkü hissedarlara satılmıştır. Ayrıca 1945 yılında Bulgaristan’dan gelen göçmenlerin bir kısmı hükümetçe 7.500 dönümlük arazi istimlâk edilerek Sultanbeyli’ye yerleştirilmiştir.   
1957 yılında Sultanbeyli köyünün kurulmasına karar verilmiştir. Köyün kurulmasından sonra bazı hissedarlar hisselerini satmaya başladılar. Orman idaresinin Sultanbeyli’ye tahdit koyması ve idare ile hissedarlar arasındaki davanın devam etmesi sebebiyle bu satışların tapu devri yapılamamıştır.

1985-1987 yılları arasında hızlı yapılaşma faaliyetinin neticesinde Sultanbeyli bugünkü haline ulaşmış oldu. 31 Aralık 1987 tarihinde Sultanbeyli köyünde belediye kurulması kararı alındı. Ancak ilk belediye seçimleri 26 Aralık 1989 yılında yapıldı. 1992 yılında da Sultanbeyli ilçe oldu.Genellikle dar gelirli ailelerin Anadolu illerinden göç edip yerleştiği bu ilçede yapılaşma bu ailelerin kazandıkça yaptıkları gecekondu apartman karakterli yapılardan oluşmaktadır.     Bu binalar peyderpey yapıldığından yalıtım imkanı olmadığından inşaat tamamlanmadan çürümeye yüz tutmuştur.İlçede sokak ve cadde planlamaları düzenli olmasına  rağmen binaların düzensizliği büyük bir tezat oluşturmaktadır.

**II. NÜFUS ANALİZİ**

İlçede iç göç nedeniyle hızlı bir nüfus artışı vardır. Sultanbeyli, Sinop ilinden, mersin iline kadar çizilen dik hattın doğusunda kalan bütün illerden göç almıştır.

1985 yılında 3600 nüfuslu bir köy iken, 1990 yılı genel nüfus sayımına göre ilçenin 82.289  olan nüfusu, yeni  yerleşim  bölgesi  olduğundan hızlı bir göç ve nüfus artışı nedeniyle 1997 yılı genel nüfus sayımına göre 144.869,  2000 yılı genel nüfus sayımına göre 175.77, 2007 nüfus sayımına göre D.İ.E.’e 272.800 olarak tespit edilmiştir.   Nüfus kayıt sistemine göre şu an ilçenin nüfusu 302.388 kişiye ulaşmıştır. İlçede bulunan binaların büyük çoğunluğu projesiz ve iskansız olduğundan bu konutların bağımsız kısımlarının satışında banka kredisi kullanma imkanı olmadığından nakit bedelle noter satışı veya toprak tapusu ile genellikle doğu illerinden göç eden vatandaşlarımızca satın alınmaktadır.Böylece ilçenin nüfus artışı artmaktadır.

Nüfusun dağılımı şu şekildedir.

Erkek              Kadın             Toplam         

155.314                      147.074                      302.388

**III. SOSYAL ANALİZ**

İlçede iç göç nedeniyle hızlı bir nüfus artışı vardır. Sultanbeyli, Sinop ilinden, mersin iline kadar çizilen dik hattın doğusunda kalan bütün illerden göç almıştır.

Fakirlik ve sosyal alanların yok denecek kadar az olması sosyal yaşamı olumsuz etkileyen faktörlerdendir.İlçede mantar gibi çoğalan AVM lere rastlanmamaktadır.Sermaye gruplarının yatırımı karlı bulmamasında yaşayan halkın harcama düzeyinin düşük olması etkili olmuştur. İl merkezine olan uzaklık da ilçedeki faaliyetleri azaltan faktörlerdendir.

**1.Yerel gazeteler**

İlçede sadece iki aktif gazete olması, hem ekonomik yaşamın zayıf olduğunu hem de kentlilik bilincinin gelişmediğinin göstergesidir.

Haber Sultanbeyli

İlçem gazetesi

**2.Dernekler**

İlçede kayıtlı 100’ün üzerinde dernek olmakla birlikte ciddi anlamda faaliyet gösteren sadece 27 aktif ve etkin dernek vardır.Bu derneklerin büyük çoğunluğu cami ve kuran kursu derneğidir.Genç bir ilçe olmasından dolayı ilçedeki cami inşaatları bu derneklerin faaliyetleriyle yapılmıştır. Hala faaliyette olanlar inşaat çalışmaları tamamlanmayan cami dernekleri veya kuran kursları olanlardır.

|     |
| --- |
| [ABDURRAHMAN GAZİ KIZ KURAN KURSU – ABDURRAHMAN GAZİ CAMİ DERNEĞİ](http://rehber.11880.com.tr/details/a72j3655327k5cbk0ibe5gc2_a_k0a3d?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [AÇIKYAZI YARDIMLAŞMA VE DAYANIŞMA DERNEĞİ](http://rehber.11880.com.tr/details/3i66_411d_cj23a2b152c_5ibd420bd7?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [ADİL MAHALLESİ KIZ KURAN KURSU – SULTANBEYLİ VAHDET CADDESİ EĞİTİM VE KÜLTÜRE HİZMET DERNEĞİ](http://rehber.11880.com.tr/details/46_612cjc55g_i7ga7bad6_7ce4b1e34?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [BALKAN GÖÇMENLERİ SOSYAL YARDIMLAŞMA DERNEĞİ](http://rehber.11880.com.tr/details/4757cg72c06g3_15c52d6a6e3k302g1c?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [DELİKTAŞ VE KÖYLERİ DAYANIŞMA DERNEĞİ](http://rehber.11880.com.tr/details/7j26agci_612_e13c512_e4g441aa321?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [ERBAALILAR YARDIMLAŞMA VE DAYANIŞMA DERNEĞİ](http://rehber.11880.com.tr/details/b2c3_c76d1_h305c632d_3464071625h?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [ERZURUM İLİ İSPİR İLÇESİ ELMALI KÖYÜ YARDIMLAŞMA DERNEĞİ](http://rehber.11880.com.tr/details/4262001a40a7b06g1jd7bg5__73jd_77?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [GİRESUN İLİ VE İLÇELERİ SOSYAL YARDIMLAŞMA VE SPOR FAALİYETLERİ DERNEĞİ](http://rehber.11880.com.tr/details/02275f6j67556b357h3b7i5k3ecj6k_3?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [GÜMÜŞHANE İLİ VE İLÇELERİ KÜLTÜR YARDIMLAŞMA DERNEĞİ](http://rehber.11880.com.tr/details/72_f6261363fa1bg74a_aj45afad1db_?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [HURDER – İSTANBUL İLİ MARMARA BÖLGESİ GERİ DÖNÜŞÜMCÜLER VE HURDACILAR KALKINDIRMA DESTEKLEME GELİŞTİRME VE DAYANIŞMA DERNEĞİ](http://rehber.11880.com.tr/details/1gbcbe0e421i02_c6ha11jb0d35dai5a?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [KAS-DER – KASTAMONULULAR DAYANIŞMA DERNEĞİ](http://rehber.11880.com.tr/details/7ede5fd42g2dag1k0h73c274524e6_42?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [KOÇKÖYÜ GÜZELLEŞTİRME DAYANIŞMA KÜLTÜR DERNEĞİ](http://rehber.11880.com.tr/details/babedc3g311fd70d_35c65365hbj057d?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [MİKEV – MİMAR SİNAN İMAR VE KÜLTÜR EĞİTİM VAKFI](http://rehber.11880.com.tr/details/afdfae5i2__577137b3kad7_5b4cbk66?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [NİĞDELİLER KÜLTÜR SOSYAL YARDIMLAŞMA VE DAYANIŞMA DERNEĞİ](http://rehber.11880.com.tr/details/437b_i60dd7j754b1c5g67be44650k4g?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [ÖZBİLEN EĞİTİM VE KÜLTÜRE HİZMET DERNEĞİ](http://rehber.11880.com.tr/details/ad764g777f_61k12d55k624e461jbgb7?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [ÖZEL BAHÇELİEVLER ORTAÖĞRENİM KIZ TALEBE YURDU – SULTANBEYLİ ORHANGAZİ EĞİTİM VE KÜLTÜR DERNEĞİ](http://rehber.11880.com.tr/details/a34i16430kb7d54dbf650d6fb3036i_1?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [ÖZEL SULTANBEYLİ ORTAÖĞRENİM ERKEK ÖĞRENCİ YURDU – SULTANBEYLİ KURS VE OKUL TALEBELERİNE YARSIM DERNEĞİ](http://rehber.11880.com.tr/details/b65667bk471i62d007a330a33b3e2gc0?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [SİNOP GERZELİLER KÜLTÜR VE YARDIMLAŞMA DERNEĞİ](http://rehber.11880.com.tr/details/_c477g4a7fccdgaab73eb7d72_6a5032?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [SİNOP İLİ BOYABAT İLÇESİ BAYAMCA KÖYÜ SOSYAL KÜLTÜREL DAYANIŞMA VE YARDIMLAŞMA DERNEĞİ](http://rehber.11880.com.tr/details/4i546e532051daab2bckc_1e6hbdd153?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [SİNOP İLİ BOYABAT İLÇESİ GÜNDÜZLÜLER EĞİTİM KÜLTÜR VE SOSYAL YARDIMLAŞMA DERNEĞİ](http://rehber.11880.com.tr/details/5272bhcj16a0d05766aj457647c71i6_?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [SULTANBEYLİ KAMYONETÇİLER KORUMA VE DAYANIŞMA DERNEĞİ](http://rehber.11880.com.tr/details/213ecjb1a71h3f7d_2d55103bi044cd3?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [SULTANBEYLİ KÜLTÜR HİZMETLERİNE YARDIM DERNEĞİ](http://rehber.11880.com.tr/details/5g36006k311dd_5ebf22_40i_d0ea0c1?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [SULTANBEYLİ MERKEZ KURAN KURSU VE GÜL CAMİİ YAPTIRMA YAŞATMA DERNEĞİ](http://rehber.11880.com.tr/details/47bgda1gb_bf_e2d742b3ga7aj7j42d3?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [SULTANBEYLİ MOTORLU TAŞIYICILAR VE ŞOFÖR ESNAFLARI ODASI](http://rehber.11880.com.tr/details/30773a4f63a_401242104c06ag6c61dg?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [SULTANBEYLİ MOTORLU TAŞIYICILAR VE ŞÖFÖRLER ESNAF ODASI](http://rehber.11880.com.tr/details/4a_6_ba331a3caa0262k1j726gccd6ac?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [SULTANBEYLİ TİCARİ MİNİBÜSLER MAL SAHİPLERİ DERNEĞİ](http://rehber.11880.com.tr/details/0b003f2g4hd2bhd2_b2f6k00ck263fb_?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |
| [SYDV – SULTANBEYLİ SOSYAL YARDIMLAŞMA VE DAYANIŞMA VAKFI](http://rehber.11880.com.tr/details/3d004260d37b632c1k24a6_23ab13j1j?what=Birlikler%20Vak%C4%B1flar%20ve%20Dernekler&where=%C4%B0stanbul%20sultanbeyli) |

            **3.Mahalleler**

İlçe toplam 20 mahalleden oluşmaktadır.

|     |
| --- |
| [Abdurrahmangazi Mh](http://www.haritamap.com/mah/Istanbul/Sultanbeyli/Abdurrahmangazi%20Mh.html) |
| [Adil Mh.](http://www.haritamap.com/mah/Istanbul/Sultanbeyli/Adil%20Mh.html) |
| [Ahmet Yesevi Mh.](http://www.haritamap.com/mah/Istanbul/Sultanbeyli/Ahmet%20Yesevi%20Mh.html) |
| [Ahmetyesevi Mh.](http://www.haritamap.com/mah/Istanbul/Sultanbeyli/Ahmetyesevi%20Mh.html) |
| [Akşemsettin Mh.](http://www.haritamap.com/mah/Istanbul/Sultanbeyli/Ak%C5%9Femsettin%20Mh.html) |
| [Battalgazi Mh.](http://www.haritamap.com/mah/Istanbul/Sultanbeyli/Battalgazi%20Mh.html) |
| [Fatıh Mh.](http://www.haritamap.com/mah/Istanbul/Sultanbeyli/Fat%C4%B1h%20Mh.html) |
| [Fatih Mh.](http://www.haritamap.com/mah/Istanbul/Sultanbeyli/Fatih%20Mh.html) |
| [Hamidiye Mh.](http://www.haritamap.com/mah/Istanbul/Sultanbeyli/Hamidiye%20Mh.html) |
| [Hasanpaşa Mh.](http://www.haritamap.com/mah/Istanbul/Sultanbeyli/Hasanpa%C5%9Fa%20Mh.html) |
| [Mecidiye Mh.](http://www.haritamap.com/mah/Istanbul/Sultanbeyli/Mecidiye%20Mh.html) |
| [Mehmet Akif Mh.](http://www.haritamap.com/mah/Istanbul/Sultanbeyli/Mehmet%20Akif%20Mh.html) |
| [Mimar Sinan Mh.](http://www.haritamap.com/mah/Istanbul/Sultanbeyli/Mimar%20Sinan%20Mh.html) |
| [Mimarsinan Mh.](http://www.haritamap.com/mah/Istanbul/Sultanbeyli/Mimarsinan%20Mh.html) |
| [Necip Fazıl Mh.](http://www.haritamap.com/mah/Istanbul/Sultanbeyli/Necip%20Faz%C4%B1l%20Mh.html) |
| [Necipfazıl Mh.](http://www.haritamap.com/mah/Istanbul/Sultanbeyli/Necipfaz%C4%B1l%20Mh.html) |
| [Orhangazi Mh.](http://www.haritamap.com/mah/Istanbul/Sultanbeyli/Orhangazi%20Mh.html) |
| [Turgut Reis Mh.](http://www.haritamap.com/mah/Istanbul/Sultanbeyli/Turgut%20Reis%20Mh.html) |
| [Turgutreis Mh.](http://www.haritamap.com/mah/Istanbul/Sultanbeyli/Turgutreis%20Mh.html) |
| [Yavuz Selim Mh.](http://www.haritamap.com/mah/Istanbul/Sultanbeyli/Yavuz%20Selim%20Mh.html) |

**IV. SİYASİ ANALİZ**

CHP açısından en zor ilçelerden biridir.

Halkın fakirliği dolayısıyla belediye ve kaymakamlık sosyal yardımlarına ihtiyaç duyuyor bundan dolayı da otorite ile iyi geçinmeye çalışıyorlar.İlçe halkına göre yapılan en önemli yatırım TEM bağlantı yoludur.Bu yol yapılmadan önce tecrit edilmiş gibi hissetiklerini ifade eden halk bu yatırımı önemsemektedir.

İlçede AKP yardım faaliyetleri de yoğun ve aralıksız biçimde sürüyor. Ancak doğudan gelen ve buraya yerleşen vatandaşlarımız mevcut yönetime pek sıcak bakmamaktadır.Burada gösterilecek adayın bu konu gözetilerek tespit edilmesi oy oranın artmasına yardımcı olacaktır.                                                                                                                 

İlçe kazanılamasa bile oy oranını %20 seviyesine çıkarabilmek kritik önem taşıyor.Büyük şehir oylarının artması çok daha kolay olacaktır.

**2009 seçim sonuçları**

|     |     |     |     |     |
| --- | --- | --- | --- | --- |
|     |     |     | **Oy Oranı** | **Toplam Oy** |
| 1.  | [](http://secim.haberler.com/2009/partisonuc.asp?id=1) | [AK PARTİ](http://secim.haberler.com/2009/partisonuc.asp?id=1) – Adalet ve Kalkınma Partisi | 51,0 | 72.254 |
| 2.  | [](http://secim.haberler.com/2009/partisonuc.asp?id=19) | [SP](http://secim.haberler.com/2009/partisonuc.asp?id=19) – Saadet Partisi | 21,7 | 30.727 |
| 3.  | [](http://secim.haberler.com/2009/partisonuc.asp?id=10) | [DTP](http://secim.haberler.com/2009/partisonuc.asp?id=10) – Demokratik Toplum Partisi | 12,2 | 17.334 |
| 4.  | [](http://secim.haberler.com/2009/partisonuc.asp?id=7) | [CHP](http://secim.haberler.com/2009/partisonuc.asp?id=7) – Cumhuriyet Halk Partisi | 7,6 | 10.712 |
| 5.  | [](http://secim.haberler.com/2009/partisonuc.asp?id=17) | [MHP](http://secim.haberler.com/2009/partisonuc.asp?id=17) – Milliyetçi Hareket Partisi | 4,8 | 6.869 |
| 6.  | [](http://secim.haberler.com/2009/partisonuc.asp?id=6) | [BBP](http://secim.haberler.com/2009/partisonuc.asp?id=6) – Büyük Birlik Partisi | 1,6 | 2.209 |
| 7.  | [](http://secim.haberler.com/2009/partisonuc.asp?id=9) | [DSP](http://secim.haberler.com/2009/partisonuc.asp?id=9) – Demokratik Sol Parti | 0,4 | 561 |
| 8.  | [](http://secim.haberler.com/2009/partisonuc.asp?id=8) | [DP](http://secim.haberler.com/2009/partisonuc.asp?id=8) – Demokrat Parti | 0,3 | 355 |
| 9.  | [](http://secim.haberler.com/2009/partisonuc.asp?id=4) | [BTP](http://secim.haberler.com/2009/partisonuc.asp?id=4) – Bağımsız Türkiye Partisi | 0,2 | 313 |
| 10. | [](http://secim.haberler.com/2009/partisonuc.asp?id=20) | [TKP](http://secim.haberler.com/2009/partisonuc.asp?id=20) – Türkiye Komünist Partisi | 0,1 | 134 |
| 11. |     | Bağımsız – Bağımsız | 0,1 | 115 |
| 12. | [](http://secim.haberler.com/2009/partisonuc.asp?id=12) | [HAK-PAR](http://secim.haberler.com/2009/partisonuc.asp?id=12) – Hak ve Özgürlükler Partisi | 0,1 | 75  |
| 13. | [](http://secim.haberler.com/2009/partisonuc.asp?id=14) | [IP](http://secim.haberler.com/2009/partisonuc.asp?id=14) – İşçi Partisi | 0,0 | 39  |
| 14. | [](http://secim.haberler.com/2009/partisonuc.asp?id=2) | [ANAP](http://secim.haberler.com/2009/partisonuc.asp?id=2) – Anavatan Partisi | 0,0 | 31  |
| 15. | [](http://secim.haberler.com/2009/partisonuc.asp?id=15) | [LDP](http://secim.haberler.com/2009/partisonuc.asp?id=15) – Liberal Demokrat Parti | 0,0 | 7   |
| 16. | [](http://secim.haberler.com/2009/partisonuc.asp?id=5) | [BDP](http://secim.haberler.com/2009/partisonuc.asp?id=5) – Barış ve Demokrasi Partisi | 0,0 | 6   |
| 17. | [](http://secim.haberler.com/2009/partisonuc.asp?id=11) | [EP](http://secim.haberler.com/2009/partisonuc.asp?id=11) – Emek Partisi | 0,0 | 6   |
| 18. | [](http://secim.haberler.com/2009/partisonuc.asp?id=18) | [ÖDP](http://secim.haberler.com/2009/partisonuc.asp?id=18) – Özgürlük ve Dayanışma Partisi | 0,0 | 4   |
| 19. |     | Diğer Bağımsızlar – Diğer Bağımsızlar | 0,0 | 4   |
| 20. | [](http://secim.haberler.com/2009/partisonuc.asp?id=16) | [MP](http://secim.haberler.com/2009/partisonuc.asp?id=16) – Millet Partisi | 0,0 | 2   |
| 21. | [](http://secim.haberler.com/2009/partisonuc.asp?id=13) | [HYP](http://secim.haberler.com/2009/partisonuc.asp?id=13) – Halkın Yükselişi Partisi | 0,0 | 0   |

**2011 seçim sonuçları**

|     |     |     |
| --- | --- | --- |
| PARTİ                        OY ORANI               TOPLAM OY          SEÇMEN SAYISI      1. [](http://www.posta.com.tr/secim/2011/parti?Id=22)[AKP](http://www.posta.com.tr/secim/2011/parti?Id=22) **% 68.85** 104,532 151,816 2. [](http://www.posta.com.tr/secim/2011/parti?Id=20)[BGMZ1](http://www.posta.com.tr/secim/2011/parti?Id=20) **% 9.47** 14,379 151,816 3. [](http://www.posta.com.tr/secim/2011/parti?Id=23)[CHP](http://www.posta.com.tr/secim/2011/parti?Id=23) **% 8.65** 13,134 151,816 4. [](http://www.posta.com.tr/secim/2011/parti?Id=24)[MHP](http://www.posta.com.tr/secim/2011/parti?Id=24) **% 6.02** 9,138 151,816 5. [](http://www.posta.com.tr/secim/2011/parti?Id=16)[SP](http://www.posta.com.tr/secim/2011/parti?Id=16) **% 3.11** 4,727 151,816 6. [](http://www.posta.com.tr/secim/2011/parti?Id=7)[BBP](http://www.posta.com.tr/secim/2011/parti?Id=7) **% 1.36** 2,070 151,816 7. [](http://www.posta.com.tr/secim/2011/parti?Id=34)[HAS](http://www.posta.com.tr/secim/2011/parti?Id=34) **% 0.73** 1,110 151,816 8. [](http://www.posta.com.tr/secim/2011/parti?Id=21)[BGMZDIGER](http://www.posta.com.tr/secim/2011/parti?Id=21) **% 0.52** 783 151,816 9. [](http://www.posta.com.tr/secim/2011/parti?Id=8)[DP](http://www.posta.com.tr/secim/2011/parti?Id=8) **% 0.32** 488 151,816 10. [](http://www.posta.com.tr/secim/2011/parti?Id=33)[HEPAR](http://www.posta.com.tr/secim/2011/parti?Id=33) **% 0.21** 316 151,816 11. [](http://www.posta.com.tr/secim/2011/parti?Id=17)[TKP](http://www.posta.com.tr/secim/2011/parti?Id=17) **% 0.21** 312 151,816 12. [](http://www.posta.com.tr/secim/2011/parti?Id=4)[DSP](http://www.posta.com.tr/secim/2011/parti?Id=4) **% 0.14** 212 151,816 13. [](http://www.posta.com.tr/secim/2011/parti?Id=14)[MP](http://www.posta.com.tr/secim/2011/parti?Id=14) **% 0.11** 163 151,816 14. [](http://www.posta.com.tr/secim/2011/parti?Id=35)[DYP](http://www.posta.com.tr/secim/2011/parti?Id=35) **% 0.10** 150 151,816 15. [](http://www.posta.com.tr/secim/2011/parti?Id=36)[MMP](http://www.posta.com.tr/secim/2011/parti?Id=36) **% 0.10** 147 151,816 16. [](http://www.posta.com.tr/secim/2011/parti?Id=27)[BGMZ2](http://www.posta.com.tr/secim/2011/parti?Id=27) **% 0.06** 95 151,816 17. [](http://www.posta.com.tr/secim/2011/parti?Id=13)[LDP](http://www.posta.com.tr/secim/2011/parti?Id=13) **% 0.04** 60 151,816 18. [](http://www.posta.com.tr/secim/2011/parti?Id=9)[EMEP](http://www.posta.com.tr/secim/2011/parti?Id=9) **% 0.00** 0 |     |     |

**V. SOSYAL VE TEKNİK ALTYAPI ANALİZİ**

**1.Yollar**

İlçede 240 cadde ve 2310 sokak bulunmaktadır.

Dar ve çıkmaz sokaklar ilçenin çarpık ve plansız yapılaşması nedeniyle talebi karşılamaktan çok uzak kalmaktadır.

Yol ve asfalt kalitesinin düşüklüğü de sorunların başında gelmektedir.

İlçede süregelen yoğun inşaat faaliyetleri nedeniyle de yollar beklenen standardın dışında kalmaktadır.

Mevcut yolların kalitesini düşüren bir diğer etken ise İBB ile koordineli çalışılmaması sonucu alt yapı çalışmaları sırasında yolların defalarca kazılıp kapatılması gelmektedir.Genç bir ilçe olması bu olumsuzluklara sebep olmaktadır.Çeşitli yatırımların ilçeye gelmesi zamanla olduğundan bu sök-tak üst yapı faaliyetleri halkı canından bezdirmiştir.

**2.Otopark**

İlçenin acil ihtiyaçlarındandır.İlçenin sokak ve caddeleri ifraz sonrası çizilip bırakılmış 200-400 metre kare arsalara vatandaşların alaylı ustalara yaptırdığı binalar otopark ihtiyacını gözardı etmiştir.Parası oldukça kat üstüne kat atıp 10 yılı aşkın tuğlalı sıvasız halde ikamet edilen bu binaların etrafına duvar dahi yapılamazken otoparkı düşünmeleri beklenemez.

İlçede otopark yapılacak alanlar mevcuttur ancak yapılsa dahi vatandaşların kullanmaya alışmaları zor olacaktır.

**3.Ulaşım**

İlçeye dört ayrı güzergahtan ulaşım imkanı bulunmaktadır. İlçe içinde ihtiyacı karşılayacak minübüs hatları mevcuttur. Ancak otobüs sayısı ve il/ilçe bağlantılarını sağlayacak hatlarda iyileştirme ve yeni hatlar açılması şarttır.İlçenin belli günlerde kentin gezi yerlerine otobüs seferleri düzenlenmesi halk tarafından beğeni toplayacaktır.

Sonuçta ilçe dahilinde yaşayan insanlar mesai günleri ilçe içi veya komşu ilçelere çalışmaya gitmektedirler.

**4.Yeşil alan**

İBB tarafından Sultanbeyli için hazırlanan planlarda 10 m2 baz yeşil alan maalesef ilçede uygulanamamaktadır.

İlçede kişi başına düşen aktif yeşil alan miktarı ile ilgili istatistikler bulunmasa da, son olarak İBB’nin Sultanbeyli”yi kapsayan 1/5000 ölçekli nazım imar planına yapılan itirazın kabulüyle 1100 dönümlük bir arazi yeşil alandan çıkarılıp yapılaşmaya açıldı.

İlçede yeşil alan olarak görülen dere taşkın alanları da yapılan imar değişikliği ile yapılaşmaya açılmış durumda. bu bölgede imarsız ve kaçak olarak yapılmış 4000 civarında bina bulunmakta

Tüm bu gelişmeler ilçenin zaten zayıf olan aktif yeşil alan miktarının daha da azalmasına neden olmuştur.

**5.Eğitim**

İlçede İlköğretim Okulları bünyesinde 18 resmi, 4 özel toplam 22 anasınıfı,  25 Resmi 3 özel olmak üzere toplam 28 İlköğretim Okulu, 3 genel lise, 3 meslek lisesi (1 Meslek Lisesi, 1 İmam Hatip Lisesi, 1 Ticaret Meslek Lisesi) 1 Anadolu lisesi bulunmaktadır.

İlçede göç nedeniyle hızla artan nüfus gereği Sultanbeyli kaymakamlığınca hazırlanan rapora göre 27 ilköğretim okulu, 3 lise, 3 meslek lisesi, 3 anadolu lisesi ihtiyacı bulunmaktadır.Bu ihtiyaçlar büyük şehir belediyesinin bulacağı ve destekleyeceği iş adamlarınca yapılabilir.

**6.Sağlık**

İlçede 1 devlet, 2 özel hastane bulunmaktadır. Ayrıca 2 tıp merkezi ve 15 sağlık ocağı hizmet vermektedir.

İlçenin sağlık altyapısı yeterli olmayıp, iyileştirme yapılması gerekmektedir.Yeni sağlık yatırımlarının bitirilmesi vakit alacağından çevre ilçelerdeki hastahanelere hasta taşıma servisleri düzenlenmelidir.

**7.İbadethaneler**

İlçede 104 cami ve 1 cemevi bulunmaktadır. Bu camilerin hiçbiri tarihi değildir. İlçe halkı tarafından yavaş yavaş yaptırılmış betonarme yapılardan oluşmaktadır.Camilerin arsaları  geniş sayılabilicek kadardır.Bu camilerin pek çok ihtiyaçları bulunmaktadır. Belediye tarafından yapılabilecek peyzaj çalışmlarıyla çevre düzenlemeleri yapılabilir.

**VI. EKONOMİ**

Hane başına gelirde en zayıf ilçelerden

İlçenin %78’i hane başına 1000 TL’nin altında gelire sahip (Hane başına nüfus ortalaması 4,1 kişi)

Halk geçimini genellikle inşaat sektöründe çalışarak sağlamaktadır..

Tekstil ve mobilya imalatı yapan 225 fabrika bulunmakta, bunu 146 adet tekstil atölyesi, 142 adet mobilya ve hazır giyim mağazası izlemektedir.

Ayrıca ilçede Anadolu Yakası Kuru Gıdacılar Sitesi açılmış olup, faaliyetini sürdürmektedir.

İlçede yapılacak bazı yatırımlarla iş imkanı oluşturulmalı , ev hanımlarına evlerinde yapabilecekleri  ve hane ekonomisine katkı sağlayabilecekleri kazanç kapıları açılmalıdır.

        **VII. SORUNLAR, ÇÖZÜMLER VE PROJELER**

İlçenin en önemli sorunu gelir seviyesinin düşük olmasıdır. İşsizlik sorunundan farklı olan bu sorun, işgücünün nitelikli hale getirilmesi ihtiyacını göstermektedir. İşsizlik sorununun çözümü, gelir seviyesinin artırılması ihtiyacına da hizmet edecektir.

İstanbul’a hem yakın hem de uzak bir ilçedir Sultanbeyli. Coğrafi yakınlık, kültürel ve kentlilik bilinci bakımından irdelendiğinde derin bir uzaklık ve uçurumun varlığı göze çarpmaktadır.  Caddelerinde gezildiğinde araçların plakaları haricinde İstanbul’da olduğunuzu hatırlatacak hiçbir özellik ve kent havası yoktur.

Anadolu insanının çalışıp kazandıklarıyla kıt kanaat inşaa ettiği plan ve projeden yoksun bina yığınlarından oluşan bir ilçedir Sultanbeyli. Detaylı bir şekilde, parti politikamızı ortaya koyacak şekilde planlanan sosyal kentsel dönüşüm bu sorunu da çözümleyecektir.

İşsizlik bu ilçede giderek artmaktadır.

Okullaşma oranının az olduğu ilçede liseyi bitiremeyen ve iş bulamayan pek çok gencimiz bulunmaktadır. Mevsimlik işlerde çalışan pek çok gencimizin aile kurmak için umutlarının olduğu pekte söylenemez. Bu aile içi huzuru kaçıran, bireylerin geleceğe karamsar bakmalarına sebep olan ve suça bulaşma ihtimalini arttıran bir sorundur. İnsanlara dağıttığınız kömür yakıldıktan sonra unutulur gider. Ama bir bireyi iş sahibi yapıp aile kurmasına yardımcı olursanız her daim hatırlanırsınız. Sağlıklı toplum yapısı için topluma faydalı bireyler ve aileler şarttır.

İlçede kayıt dışı çalışan pek çok vatandaşımız vardır. İlçede yaşayan her 3 kişiden birinin sosyal güvencesi yoktur. Sosyal güvencesi olmayan bireyler gelecek konusunda doğru ve emin adımlar atamazlar. Sosyal anlamda yaşanan sıkıntılar kişileri toplum içerisinde suça yöneltebilmektedir. Suçlu bireylerin bulunduğu toplumda güvenlik sorunları yaşanması kaçınılmazdır. Sultanbeyli’de eğitim seviyesi oldukça düşük olduğundan –liseyi dahi bitiremeyen çok sayıda genç vardır- adi suça bulaşmış çok sayıda genç bulunmaktadır. Güvenlik zafiyetlerinin sıkça yaşandığı ilçede sokak aydınlatmalarının geliştirilmesi şarttır. Bu ilçeye yönelik İstanbul için pilot proje olabilecek bir çalışma da şu olabilir:

Belediye hizmetlerinin hızlı, kaliteli ve sürekli olabilmesine imkan sağlayacak bir sürekli takip merkezi kurmak. Bu sistem tüm cadde ve sokakları kameralarla donatarak belediye hizmetlerini ilgilendiren her konuda ve sorunda vatandaşın şikayetini beklemeden anında ve resen müdahale etme olanağı sağlamaktır. Yol, altyapı, çöp, temizlik, aydınlatma, kaçak yapı, hatalı park ve yol işgali gibi konuları anında izleyerek gerekli müdahalenin anında yapılmasını sağlayacaktır. Bu sistem ayrıca güvenlik konusunda da yardımcı ve caydırıcı bir unsur olacaktır.

      Kent yaşamında ihmal edilen engelli vatandaşlarımız bu ilçede çok daha fazla mağdur olmaktadırlar. İlçede engelli vatandaş oranı Türkiye ortalamasının üzerindedir. (**%7.3**) Sultanbeyli’de yapılacak her projede engelli vatandaşlar pozitif olarak düşünülmelidir. İlçede engelli vatandaşlarımız için yapılacak eğlence merkezi tüm aileleri mutlu edecektir. Haftanı belli günleri bu merkezde gününü değerlendirecek olan engelli bireyin ailesi de moral olarak güçlenecektir.

\-İşsizlik, İstanbul genelinde yoğun olarak karşımıza çıkan bir sorundur. Bununla birlikte işsizlik, Kâğıthane, Sancaktepe, Sultangazi gibi ilçelere benzer bir şekilde Sultanbeyli İlçesi için de çok daha yoğun etkileri olan bir sorun olarak karşımıza çıkmaktadır. Sultanbeyli için işsizlik, bir çok sorunu da beraberinde getiren, sorunlara kaynaklık eden bir sosyal yara halini almıştır. İlçe sınırları içerisinde ya da yakın çevrede var olan üretim tesislerinin, ticari birimlerin ve işletmelerin iş gücü ihtiyacını karşılamak üzere yapılacak bir ihtiyaç analizine bağlı olarak, mesleki ve teknik eğitim verilerek, işgücünün nitelikli hale getirilmesi bir sosyal proje olarak düşünülmelidir. Verilen eğitim sonrasında nitelikli hale gelen işgücünün uygun alanlarda ve ekonomik olarak daha uygun koşullarda istihdamı sağlanabilecektir. Sertifikalı uzman işgücünün istihdamı kolaylaşacaktır. İlave olarak, hizmet sektöründe çalışacak kişilerin nitelikli hale getirilmesine yönelik eğitim ve kurs faaliyetlerinin de işsizliği azaltan bir etkisi olacaktır. Aile yardımcılığı, hasta ve çocuk bakımı gibi aile içerisinde çalışma ya da iş yerlerinde yardımcı hizmetler konusunda yetişimi insan gücünün çok daha iyi şartlarda istihdam şansı bulacağı projelendirilerek eğitimler verilmelidir.

İşsizlik sorununun bir yansıması olarak, sosyal güvencesi olmayan insan sayısı Sultanbeyli’de fazladır. Sosyal güvencesi olmayan nüfusun fazlalığı, sosyo-ekonomik sorunların ortaya çıkmasının da gerekçesini oluşturmaktadır. İşsizlik sorunun çözümlenmesine bağlı olarak sosyal güvencenin bulunmaması sorununun da ortadan kalkacağı ya da azalacağı değerlendirilmektedir.

Gecekondulaşma yüksek seviyededir. İstanbul’un eski gecekondu bölgesi olduğundan Sultanbeyli İlçesinde böyle bir durumun sorun olarak karşımıza çıkmasını normal karşılamak gerekir. Gecekondulaşma idarenin görevini gereği gibi yapmamış olmasından doğan bir sonuçtur. Bu sonucun ortadan kaldırılmasına yönelik olarak birçok Kanuni düzenleme yapılmış, dönüşümün sağlanmasına yönelik imkânlar verilmişse de beklenen sonuç alınamamıştır. Gecekonduyla mücadele, tapu tahsis belgesi verilmesi, kentsel dönüşüm ve en sonunda afet riskinin önlenmesine yönelik olarak kamu gücü kullanılarak dönüştürme uygulamalarının muhtemel hedef alanlarından biri de Sultanbeyli’dir. Afet riski dönüştürmesinin toplumda yaratmış olduğu tedirginlerin giderilmesini sağlayacak projeler üretilmesi esas olmalıdır. Hukuka aykırı yapılaşmalar sorununun çözümlenmesinde, öncelikle mevcut yapılaşma stokunun hukuki ve teknik durumunun net bir şekilde ortaya konulacağı bir tespit çalışmasının yapılması gerekir. Sultanbeyli İlçesinde sorunlu yapılaşmaların çözümlenmesine yönelik olarak, kentsel bütünlük içerisinde, **_herkes dahil edilerek_**, plan kararlarıyla teşvik edilerek, tarafları ikna edilerek, yerel ihtiyaçlar doğrultusunda bir kentsel dönüşüm uygulamasına ihtiyaç vardır. Partimizin yerel seçimlerde ülke genelinde kullanabileceği kentsel dönüşüm modeli içerisinde, **_her vatandaş kollanıp_**, yasal durumu **_ne olursa olsun_**, ruhsat ve iskan **_konusu da ne durumda olursa olsun_**, bütün yapılar, dönüşüme dahil edilerek, her yapının hukuki durumu, riskleri ve nitelikleri dikkate alınarak bir kentsel dönüşüm modeli ortaya konulmalıdır. Sosyal odaklı, katılımlı, şeffaf, idarenin standart belirlediği, teknik ve mali yardımda bulunduğu bir dönüşüm modelinin devreye konulmasına ihtiyaç büyüktür.

İlçe genelinde yoğun denecek düzeyde mülkiyet sorunları karşımıza çıkar. Kendi arazisi üzerinde hukuka aykırı yapılaşma ya da başkasının arazi üzerinde yapılaşma veya kamu arazilerinde gecekondulaşma nedeniyle ortaya çıkan mülkiyet sorunlarının çözümlenmesi oldukça zorlu bir süreçtir. Bütün bu mülkiyet sorunlarının çözümlenmesinde öncelikli ve vazgeçilmez gereklilik ilçenin mülkiyet durum analizini ortaya koyan geniş kapsamlı bir çalışmanın yapılması gerekir. Binaların mülkiyet durumlarının net olarak ortaya konulması sonrasında çözüm sürecinin başlatılması doğru olacaktır. Mülkiyet konusunda yoğun olarak karşımıza tapu tahsis belgesi sorunu çıkmaktadır. 2981 sayılı Kanunla getirilen bir düzenlemeyle, kişilere bir hak tanınmış, gerekli ödemeler yapılmak suretiyle, ileride tapuya dönüştürülmek üzere tapu tahsis belgesi verilmiştir. Verilen tapu tahsis belgelerinin tapuya dönüştürülmesinin tek koşulu bölgenin ıslah imar planı yapılarak düzenli-sağlıklı ve estetik bir kentin ortaya çıkarılmasının sağlanmasıdır. Bir başka ifadeyle öncelikle imar planında düzenleme yapılacak, yapılan plan doğrultusunda kentin düzenlenmesi ve dönüşümü sağlanırken maliklere tapuları verilecektir. 29 yıl geçmesine rağmen bu dönüşüm sağlanmamış ve kişilerin tapuları verilmemiştir. Yeni dönemde, tapu tahsis belgelerinin hak sahiplerine verilmesi gecikmiş bir hakkın yerine getirilmesi olacaktır. Tapu tahsis belgelerinin tapuya dönüştürülmesine yönelik imar planlama, programlama ve uygulama sürecinin tamamlanması ve mülkiyet sorunlarının çözümlenmesi yönündeki partimiz politikalarının doğru anlatılması, birbirleriyle yakın ilişkide olan, hemşehri ya da inanç grubu birlikteliği içersindeki İstanbul’un farklı ilçelerinde yaşayan seçmenlerinin tercihlerinin birlikte evrilmesini sağlayacaktır.

2B alanlarının dönüştürülmesinde uygulama sorumlusu olarak merkezi idare karşımıza çıkar. 2B alanlarının satışının yapılması konunun bir boyutunu oluştururken diğer yanda belediye tarafından yapılacak imar planlamasıyla bu alanların dönüşümünün sağlanması gerekliliği karşımıza çıkar. 2B arazileri konusunda tespit edilen arazi bedellerinin iyileştirilmesi konusunda çalışmalar yapılması yönünde bir proje etkili olabileceği gibi, bu alanların planlanmasında ilgililerin mağduriyetinin en aza indirilmesi hedeflenerek kararların oluşturulması gerekir. En azından vatandaş mağduriyetinin çözümlenmesine yönelik olarak, İstanbul ve İlçe yerel yönetimleri tarafından şekillendirilecek bir çözüm önerisinin, kamuoyuyla paylaşılması ve partimiz tarafından Türkiye Büyük Millet Meclisi çalışmalarında yasa teklifi ya da önergelerle gündeme getirilmesi ve çözüm önerilmesi yoluna gidilerek, mağduriyet içerisindeki halkın yanında olduğumuzun gösterilmesi gerekir.

Sosyo ekonomik düzeyin düşük olması Sultanbeyli için önemli bir sorundur. Sosyal yardıma ihtiyaç duyan nüfusun çokluğu sorunu, sosyo-ekonomik sorunların yoğunluğu şeklinde ifade edilebilir. Merkezi idare tarafından verilen yardımlara bağlı olarak yaşamların sürdürme noktasında olan seçmenlerin bulunduğu bir ilçede, demokratik bir seçimden bahsedilemez. İnsanların iradesinin herhangi bir şekilde yönlendirilmesi, demokrasi dışında bir yönetimin habercisidir. Ekonomik, siyasi ya da şiddet içeren, ne türden olursa olsun, seçmen iradesinin baskılanmasının önüne geçilmesi gerekir. Bu noktada, belediye olarak, ilçenin genel olarak nüfus ve ekonomik durum analizini yaparak, sosyal yardımlar konusunu, entegrasyonun da bir aracı olarak kullanmak suretiyle çözümler üretilmesi tercih edilmelidir.

İmara mevzuatına aykırı yapılaşma, kaçak yapılaşmayı da barındıran bir sorun olarak karşımıza çıkar. Kaçak Yapılaşmamın Fazla Olması önemli bir sorundur. Bu konuda öncelikle bir kapsamlı bir durum tespiti yapılması ve analitik olarak incelenmesi gerekir. Yapılan inceleme sonucunda, kaçak yapılaşmanın hukuka uygun hale gelme imkanı olanların düzeltilmesi yoluna gidilebilecektir. Rant amacıyla yapılanlar bir yana, insanların barınma ihtiyacını karşılamak amacıyla yapmış oldukları yapıların hukuka uygun hale getirilmesinin yolları aranacaktır. Burada kesinlikle ifade edilmesi gereken, bu noktadan sonra asla kaçak yapılaşmanın önlenmesi kararlılığının sergilenmesi gerekir. İmar kolluk yetkilerinin kullanılması kararlılığının sergilenmesi suretiyle, yeni hukuka aykırı yapılaşmaların önüne geçilmesi gerekir.

Milli Emlak alanlarına ait yerlerin olması yönünde bir tespit karşımıza çıkmaktadır. Bu durum bir sorundan çok sosyal ve teknik altyapı üretilmesi konusunda çözüm üretilebilme kolaylığı olarak karşımıza çıkar. Milli emlak alanlarının ortak kamusal gereksinimleri karşılayacak fonksiyonlar verilerek değerlendirilmesi belediyenin hakla daha az sorun yaşaması anlamına gelecektir.

Belde kültürünün kent kültürüne dönüşmemiş olması birçok İstanbul İlçesi gibi, Sultanbeyli’de de karşımıza çıkar. Ancak, Sultanbeyli İlçesinin durumu diğer ilçelere benzememektedir. İlçenin sorununun özel olarak üzerinde durulması, sorunların tespitinin yapılması, çözümlerin belirlenmesi ve projelendirilmesi suretiyle kent bilincine ulaşılmalıdır. Sosyolojik olarak, ortak bir kent bilinci oluşturmanın ilk gerekliliği, Sultanbeyli ilçesinde yaşamayı bir övünç kaynağı haline getirmektir. Altyapısı sorunlu, yapılarında afet riski olan bir kentsel alanda yaşamaktan dolayı gurur duyacak insan bulmak zor olacaktır. Uzun yıllar aynı anlayış tarafından idare edilmekle birlikte, Sultanbeyli İlçesine prestij kazandıracak projeler üretilmesi süreci yeterince hızlı ilerleyememiştir. Öncelikle, İlçenin sahip olduğu imkanların doğru bir şekilde araştırılması, geliştirilme imkanı olan projelerin belirlenmesi ve bu doğrultuda geleceğin planlanması doğru olacaktır. Kentlilik bilinci oluşturmak için gereken ikinci koşul, sosyal konularda çok duyarlı olan İlçe halkının ortak projeler etrafında toplanmasının sağlanmasıdır. İlçeyle bağlantılı bir sorunun birlikte üstesinden gelen insanların entegrasyon ve kentlilik bilinci noktasında ilerlemeler sağlaması beklenir. Kentlilik bilincinin artırılmasında üçüncü gereklilik olarak, sosyal ve kültürel eğitim programlarının açılması, sertifika kurslarının yapılması suretiyle kişilerin kendileri hakkındaki algılarının olumlu yönde değiştirilmesi karşımıza çıkar. Dördüncü olarak, iş ve meslek edindirme ya da işgücünü nitelikli hale getirmeye yönelik mesleki ve teknik eğitim programlarının da kentlilik bilincinin gelişmesi ve ilçeyle entegrasyona katkı sağlayacağı dikkate alınmalıdır.

 Toplu ulaşım hizmetlerinin yetersizliği iki noktada kendini göstermektedir. Bunlardan birincisi İlçenin diğer ilçe ve semtlerle olan ulaşım ihtiyacının karşılanmasında yaşanan sorunlardır. Özellikle trafiğin sıkışık olduğu saatlerde ulaşım hizmetleri çileye dönüşmektedir.  Bu sorunun çözümü raylı sistemle ilçenin dış ulaşım ihtiyacının karşılanmasıyla sağlanacaktır. Ulaşım sorunun ikinci kısmında ise, ilçe içerisinde ulaşım ihtiyacının karşılanamaması sorunu karşımıza çıkar. Raylı sistemle ilçeye ulaşım sorunun çözümlenmesi en doğru çözüm birlikte henüz bu noktaya gelinmemiştir.  İlçe içerisinde ki toplum ulaşım konusunda mevcut otobüs ve minibüs hatlarının etkinleştirilmesiyle, en azından kent içi ulaşım sorununa çözüm üretmek mümkün olabilecektir.

Güvenlik sorunu, sosyo-ekonomik sorunlarla birlikte kendini gösteren bir durumdur. Güvenlik sorunlarının kolluk güçleri tarafından çözümlenmesi esas olmakla birlikte, yapılan plan çalışmalarıyla, ihtiyaç doğrultusunda kolluk karakollarının konumlandırılması güvenlik sorununun çözümünün ilk aşamasını oluşturacaktır. Etkin yerlerde yapılandırılmış olan karakollar daha etkin olarak ihtiyaca cevap verecektir. İkinci olarak, mahalleler üzerinden, seçim sürecinde ve sonrasında görev yapacak mahalle gönüllüleri, güvenlik konusunda da kolluğa destek rolü üstlenecektir. Özel güvenlik elamanı görevlendirilmesi çözümün bir başka parçasını oluşturacaktır.

Devam eden göç Sultanbeyli için sorun olan ve sorunları büyüten etkenlerden biridir. İlçe, göç almaya devam etmektedir. İlçeye yönelen göçün gerisinde, hukuka aykırı yapılaşmaların sağladığı kolaylıkla konut bulmanın maliyetinin düşük olması ve ilçe halkı arasında var olan yoğun hemşehri dayanışmasıdır. Merkezi idare tarafından verilen yardımların bu ilçede daha etkin verilmesi şeklinde örtülü bir teşvikin varlığından da bahsedilebilir. Göç baskısının kontrol altına alınması, ilçedeki yapılaşmaların imar mevzuatına uygun hale getirilmesiyle mümkün olacaktır. Bu noktada daha önce vurgulandığı üzere, ilçe genelinde sosyal niteliği ağır basan bir kentsel dönüşüm projesinin bir an önce başlatılması gerekir. Mevcut yapıların sorunları çözülerek mevzuata uygun hale getirildikten sonra, imar kolluk yetkilerinin etkin bir şekilde kullanılması suretiyle hukuka aykırı yapılaşmaların gündemden tamamen kaldırılması gerekir.

**VIII. İLÇEYE YÖNELİK FAALİYETLERİMİZ**                                                           

Yerel Yönetimlerin Yerelleşmesi-Muhtarlara Söz Hakkı” isimli bilimsel akademik çalışmayla, İlçenin mahalle ve sokak ölçeğinde sorunlarının belirlenmesi ve yerel yönetimle ilgili çözümlerin ortaya konulması yönündeki çalışmamız devam etmektedir.

Sultanbeyli ilçesi için asıl önemli proje, Sancaktepe ve Sultangazi ilçeleriyle birlikte özel bir çalışma ekibi kurularak, bilimsel ve teknik bir araştırma yapılması yönünde planlanmış olan etkin değerlendirme projesidir. Yerel Yönetimlerin Yerelleşmesi araştırmamızdan sonra, bu üç ilçeye yönelik bu çalışmaların başlatılması, kamuoyuyla paylaşılarak katkı vermek isteyenlere çağrı yapılması ve elde edilen veriler doğrultusunda çözümler şekillendirilerek projelerin ortaya konulması öncelikli hedeflerimizdir.