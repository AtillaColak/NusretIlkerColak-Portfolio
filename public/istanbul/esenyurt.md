# Esenyurt Analiz 2014

![Esenyurt](/blogpost_images/esenyurt-Picture1.png)

Esenyurt İlçesi, İstanbul’un en çok konuşulan ilçesidir. Kamuoyu gündemine genel olarak imar uygulamalarının fazlalığı ve mevzuata aykırı yapılaşma sorunlarıyla gelen bir yerleşim yeri olarak akıllarda kalmaktadır.

Yeni sayılacak geçmişi itibariyle yapılaşma ve altyapı sorunlarının çözümlenmiş olması beklenen bir ilçedir. Bununla birlikte, Esenyurt, sorunları olan bir ilçe olarak karşımıza çıkmaktadır.

Siyasi olarak sol ve sosyal demokrat seçmenlerin yoğunlaştığı bir bölge iken, iktidar partisinin iktidarın sağladığı olanakları kullanmak suretiyle yerel seçimleri almış olduğu bir yerleşim yeridir.

**I.TARİHÇE-KONUM**

**Esenyurt**, [İstanbul](http://tr.wikipedia.org/wiki/%C4%B0stanbul)‘un [Büyükçekmece](http://tr.wikipedia.org/wiki/B%C3%BCy%C3%BCk%C3%A7ekmece) ilçesinin semtlerinden biriyken, 2008 yılında Kıraç beldesi ile birleştirilerek ilçe olmuştur.

İlçenin doğusunda Avcılar ilçesi, batısında Büyükçekmece ilçesi, kuzeyinde Başakşehir  ve Arnavutköy ilçesi, güneyinde Beylikdüzü ilçesi yer almaktdaır. Esenyurt ilçesi yaklaşık 57 km2 ‘lik bir yüz ölçümüne sahiptir. Arazi az engebeli olup, ilçe hudutlarında orman mevcut değildir.

19\. yüzyılın başlarında Ekrem Ömer Paşa’ya ait çiftlik toprağında kurulan yerleşme, buranın hissedarlarından olan Eşkinozgillerden Eşkinoz adını almıştır.

1967’de de yerleşim yerinin adı Esenyurt olarak değiştirilmiştir. Eşkinoz Çiftliği’nde çalışanların oluşturduğu yerli halka 1920-1938 yıllarında [Romanya](http://tr.wikipedia.org/wiki/Romanya) ve [Bulgaristan](http://tr.wikipedia.org/wiki/Bulgaristan)‘dan göçenlerin katılımı ve son yıllarda iç ve dış göçlerle (Bulgaristan, Almanya, Kars, Ardahan v.s.) gelen nüfus, etnik ve nüfus yapısının bugünkü halini almasını sağlamıştır.

İlk yerleşim, Merkez Mahallesi’nde [Köyiçi](http://tr.wikipedia.org/w/index.php?title=K%C3%B6yi%C3%A7i&action=edit&redlink=1) Mevkiinde oluşmuştur. Bugün hala bu alanda bulunan Roman vatandaşların yaşadığı ve yerleşmenin en yoğun özelliklerini taşıyan Roman Mahallesi ilk yerleşmenin çekirdek alanlarından biridir. 1920-1938 yıllarında bölgeye gelen Romanya ve Bulgaristan göçmenlerinin ikamet ettiği Merkez Mahallesi’nin kuzey kesiminde bulunan göçmen mahallesi de yerleşmenin görece olarak eski bölgesidir.

**II. NÜFUS ANALİZİ**

Esenyurt’un nüfusu 500.027’dir. İstanbul’un en kalabalık 8. İlçesi konumundadır.

Nüfusun önemli bir kısmı [Ardahan](http://tr.wikipedia.org/wiki/Ardahan), [Kars](http://tr.wikipedia.org/wiki/Kars), başta olmak üzere [Ağrı](http://tr.wikipedia.org/wiki/A%C4%9Fr%C4%B1) , [Erzurum](http://tr.wikipedia.org/wiki/Erzurum) ve [Artvin](http://tr.wikipedia.org/wiki/Artvin) illerinden gelmiş kişilerdir.  Esenyurt İlçesi Doğu Anadolu ve Doğu Karadeniz kökenli insanların yoğun olarak göç ettiği bir yerleşim yeridir.

Nüfusun 256.793’ü erkek, 243.234’ü kadındır.

Yıllık nüfus artışı %11,91 gibi yüksek bir orandadır. Son bir yıllık nüfus artışı 53.250’dir.

Esenyurt İlçesinde yapılacak seçim çalışmalarında nüfusun kaynak illeri dikkate alınması sonucu etkileyecektir.

**III. SOSYAL ANALİZ**

Esenyurt İlçesi yüksek nüfus artış hızı baskısı altındadır.

Nüfus artışı büyük oranda orta/alt gelire sahip ailelerde gerçekleşmektedir.

İlçede sosyal yaşam zayıftır.

Sosyo ekonomik kaygılar, kültürel beklentilerin önünde yer almaktadır. İlçe halkının gelir seviyesini yükseltecek projeler üretilmesi, özellikle Esenyurt ilçesi bakımından önemlidir. İlçe halkının kendini dışlanmış hissetmekte olduğu kanaati mevcuttur. İlçede yapılmakta olan yoğun inşai faaliyetler sonucunda yeni gelecek nüfusla mevcut nüfusun uyum sorunu yaşaması riski mevcuttur.

**1.Yerel gazeteler**

Esenyurt gazetesi

Esenyurt haberleri

Esenyurt haber

Esenyurt tellal

İlçede yayın faaliyetlerini sürdüren yerel basın kuruluşlarıdır. 

**2.Dernekler**

İlçede 83 dernek ve 5 vakıf bulunmaktadır

Bunların içerisinde en etkin olanlar şunlardır:

Akkanat eğitim ve sağlık vakfı

Erenler eğitim ve kültür vakfı

Esenkent kültür sanat eğitim vakfı

Esenyurt imar ve kalkınma vakfı

|     |
| --- |
| [AKÇABURGAZ İLİM VE KÜLTÜRE HİZMET DERNEĞİ](http://rehber.11880.com.tr/details/_06fa6a7d04kaj4i5f0jaf12bi0_3gc2?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ARDAĞAN İLİ DAMAL İLÇESİ SEYİTÖREN KÖYÜ CEM EVİ KÜLTÜR DAYANIŞMA VE GÜZELLEŞTİRME DERNEĞİ](http://rehber.11880.com.tr/details/_2b6_a__7e4307353e2g3g_hahb5570f?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ARDAHAN İLİ DAMAL İLÇESİ ÇAYBAŞI MAHALLESİ KÜLTÜR YARDIMLAŞMA VE DAYANIŞMA DERNEĞİ](http://rehber.11880.com.tr/details/d42k0d522dc314a2636__e41503d463d?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ARDAHAN İLİ HOÇVAN DERNEKLER FEDERASYONU](http://rehber.11880.com.tr/details/_77cdd7a1kae63b752_i61cabec0bd27?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [AVRUPA REKLAMCILAR VE TABELACILAR DAYANIŞMA DERNEĞİ](http://rehber.11880.com.tr/details/_fd75hd2b637d5bjac0iac4h5k441g2c?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [BAŞAKŞEHİR ZİRAAT ODASI BAŞKANLIĞI](http://rehber.11880.com.tr/details/aa63ce_jc325bh27b47d3jah650ed233?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [BAŞÇİFTLİK KÜLTÜR VE DAYANIŞMA DERNEĞİ](http://rehber.11880.com.tr/details/ah565k1244261b12060h4ha_b22f4i35?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [BATİS ESENYURT ŞUBESİ – BAĞIMSIZ TEKSTİL İŞÇİLERİ SENDİKASI](http://rehber.11880.com.tr/details/206757150f102h4g5a7k4cah_c6d6c32?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [BİZDE VARIZ DERNEĞİ](http://rehber.11880.com.tr/details/_02i2acea527c_2a76a51c1ba46ec530?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [DOSTELİ YARDIM EĞİTİM VE KÜLTÜR DERNEĞİ](http://rehber.11880.com.tr/details/1h502a3b1g0j1jcg57075127c26i6icc?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ERZİNCANLILAR KÜLTÜR VE DAYANIŞMA DERNEĞİ](http://rehber.11880.com.tr/details/3_45c30ac4b34hc53_d1500ebb6b640h?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ESENKENT KÜLTÜR SANAT VE EĞİTİM VAKFI](http://rehber.11880.com.tr/details/1g4f0f76527c1e3dd73f5d73b1aj6k3f?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ESENŞEHİR İLİM VE KÜLTÜRE HİZMET DERNEĞİ](http://rehber.11880.com.tr/details/c266a7dfbf36cg3hc26a23ch_3ag1da_?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ESENYURT ARTVİNLİLER YÖRESİ KÜLTÜR DAYANIŞMA VE YARDIMLAŞMA DERNEĞİ](http://rehber.11880.com.tr/details/d17g6g4357c2adak73da7gba6_2eb6d5?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ESENYURT KASTAMONULULAR DERNEĞİ](http://rehber.11880.com.tr/details/1i0g43_d3c22d1150kbd5603c_5bdb02?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ESENYURT MİNİBÜSÇÜLERİ DERNEĞİ](http://rehber.11880.com.tr/details/011ia_b_d67f4e3j_g6ici74304b5b_1?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ESENYURT TRAKYALILAR YARDIMLAŞMA VE KÜLTÜR DERNEĞİ](http://rehber.11880.com.tr/details/4i3h7i632f160__dah21c1b37h2ed17d?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [GÜNEŞ CEMEVİ VAKFI](http://rehber.11880.com.tr/details/ae3373cb06daa3b60b5eaf3_321iah__?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [HARAMİDERE CEM EVİ KÜLTÜR MERKEZİ](http://rehber.11880.com.tr/details/3g5_5c0j1e7c1cc14_dd5b21d7cfc05c?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [HZ. HAMZA CAMİİ KURAN KURSU YAPTIRMA YAŞATMA DERNEĞİ](http://rehber.11880.com.tr/details/2kd7b0c5b04db74h426110bh1fb2_21k?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [HZ. ÖMER CAMİ YAPTIRMA VE YAŞATMA DERNEĞİ](http://rehber.11880.com.tr/details/3a5147_4b2ai1bbjb5cbce333e2j_j21?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [İNCİRTEPE CEMEVİ – ERENLER EĞİTİM VE KÜLTÜR VAKFI](http://rehber.11880.com.tr/details/0g76014e6adf1j3kd0_743bgcbb11e15?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [KIRAÇ İLİM VE KÜLTÜRE HİZMET DERNEĞİ](http://rehber.11880.com.tr/details/5fa0a3a442_67bbb1h6d4j7kbb0ea36e?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [KİSTİK FİBROZİS YARDIMLAŞMA VE DAYANIŞMA DERNEĞİ](http://rehber.11880.com.tr/details/1eb5_fa57gcc5bdc5f0b370c0i711ga_?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [MEHMET EMİN HOROZ EĞİTİM VAKFI](http://rehber.11880.com.tr/details/1g_i235bded_2ca31_a_7hcg_dddbia6?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ORDU İLİ AYBASTI İLÇESİ ALACALAR BELDESİ SOSYAL DAYANIŞMA YARDIMLAŞMA DERNEĞİ](http://rehber.11880.com.tr/details/c14f322kc4akab6_25c63j6c1d431334?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ÖZALP SARAY İLÇELERİ KÜLTÜR VE DAYANIŞMA DERNEĞİ](http://rehber.11880.com.tr/details/653i2_2__ebjbfa1bk3hc7441742_a_h?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [SU YALITIMCILARI DERNEĞİ](http://rehber.11880.com.tr/details/6g2k3b5_b55f43cfbg5cbjcc1g5c_1c_?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [TAHTAKIRAN KÖYÜ KÜLTÜR YARDIMLAŞMA VE DAYANIŞMA DERNEĞİ](http://rehber.11880.com.tr/details/0k0g1_1_2iag5_a7c73iak_g3c5h4_1h?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [TÜRKİSTAN CEM EVİ KÜLTÜR VE YAŞATMA DERNEĞİ](http://rehber.11880.com.tr/details/c0712h6250172g3177503hcf17_75_bj?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [TÜRKİYE BEYAZAY DERNEĞİ](http://rehber.11880.com.tr/details/0d6_1f5kd420b25h413a007g461jbh4k?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [ÜÇEVLER CAMİ VE KURAN KURSU YAPTIRMA VE YAŞATMA DERNEĞİ](http://rehber.11880.com.tr/details/5e4f426j561e3b6i1jcj322i2f21_3bd?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [VAN DERNEKLER FEDERASYONU](http://rehber.11880.com.tr/details/3_2a521f1i62577j6i5__e6iaf6h_dc0?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [VEYSEL KARANİ İLİM EĞİTİM GENÇLİK YARDIMLAŞMA DERNEĞİ](http://rehber.11880.com.tr/details/0h5g30_30i3f5db2c6b_6k3404245_0c?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |
| [YARIM ELMA YARDIMLAŞMA VE DAYANIŞMA DERNEĞİ](http://rehber.11880.com.tr/details/04_1c327ba1b2_bab1ai0j1a401g_g24?what=Birlikler%20Vak%C4%B1flar%20ve%20Dernekler&where=%C4%B0stanbul%20esenyurt) |

Esenyurt İlçesinde sivil toplum kuruluşlarının yapılanmasında hemşehri dernekleri sayıca azdır. Bu durumun iki temel nedeni vardır. Bunlardan birincisi, ilçeye farklı il ve bölgelerden gelen nüfusun birkaç ilden gelmiş olması nedeniyle kurulan hemşehri derneklerinin yeterli olmasından dolayı aslında yeterince dernek kurulmuştur. İkincisi ise, Esenyurt İlçesinde var olan ekonomik ve sosyal sorunlara karşı duyarlı kişilerce daha çok yardım amaçlı dernekler kurulması yoluna gidilmesidir.

Esenyurt İlçesinde kurulmuş bulunan sosyal yardım dernekleri bir yandan sosyo-ekonomik açıdan yardım ihtiyacının çok yüksek olduğunu gösterirken, diğer yandan ilçe seçmeninin sosyal duyarlılığının fazla olduğunu ortaya koymaktadır. Yerel seçimlerde, sosyal içerikli projeler üzerinden yapılacak çalışmaların Esenyurt İlçesinde etkili olacağı değerlendirilmektedir. Yapılacak projelerde, sivil toplum kuruluşlarıyla ortak hareket edilmesini esas alan bir yaklaşım belirlenmesi durumunda seçmen davranışının yönlenmesi ve doğru yöne kayması kolaylaşmış olacaktır.

**3.Mahalleler**

Esenyurt ilçesi toplam 20 mahalleden oluşmaktadır.

Fatih

İncitepe

İnönü

Merkez

Namık kemal

Saadetdere

Talatpaşa

Mehter çeşme

Yenikent

Örnek

Yeşilkent

Pınar

Ardıçlı

Esenkent

Güzelyurt

Sanayi

Cumhuriyet

Akçaburgaz

İstiklal

Atatürk

**IV. SİYASİ ANALİZ**

İstanbul’un en yoğun göç alan ilçelerinden olması itibariyle fakirlik sorunu yoğun yaşanmakta ve bundan dolayı da sosyal yardım, iktidar tarafından seçmen tercihlerini yönlendirmek amacıyla kullanılmaktadır. Bu yaklaşım sonucunda, partimizle akp arasındaki fark açılmaktadır.

Sosyal demokrat bir siyasi hareket olarak, temel hareket noktası sosyal yardımlaşma olan projeler üretmek suretiyle Esenyurt seçmenini yeniden kazanmak mümkündür. Sosyal ve ekonomik sorunların üzerinde hassasiyetle durulup, sosyal ve ekonomik politikalar üretilmesi şarttır.

Kurucu belediye başkanı Gürbüz Çapan’ın ilçede etkisi devam etmektedir. Bu etki bir kesim üzerinde olumlu, bir kesim üzerinde ise olumsuz olarak ortaya çıkmaktadır. Sayın Çapan’ın etkileme gücüne sahip olduğu seçmenler üzerinde, kamuoyuna yansıtılmadan çalışması tercihi yerinde olacaktır.

Seçim kampanyası sürecinde parti olarak, sosyal ve ekonomik sorunlara odaklanan projelere vurgu yapılması ve bu konuların üzerine eğilinmesi gerekmektedir.

Son iki seçimde ortaya çıkan seçmen tercihlerine bakıldığında, yerel yönetimler seçiminde ortaya çıkan seçmen tercihinin, genel seçimlere göre, partimiz aleyhine şekillendiği görülmektedir. Bir başka ifadeyle, yerel seçimlerde partimizin seçmen kaybı karşımıza çıkmaktadır. Genel seçimde seçmenin iktidarın türlü oyunlarına rağmen tercihini sandığa yansıttığı gözlemlenmektedir. Bir başka önemli tespit ise, yerel seçimde, Esenyurt seçmeninin sandığa gitmekten imtina etmiş olduğudur. Sosyal demokrat seçmeni heyecanlandıracak ve sandığa götürecek projeler üzerinde çokça durulması gerekir.  Bu noktada, Esenyurt seçmenini ilgilendiren ve etkileyen sosyal içerikli projelere odaklanmak doğru bir seçik stratejisi olacaktır.

**2009 seçim sonuçları**

|     |     |     |     |     |     |     |     |     |     |     |     |     |     |
| --- | --- | --- | --- | --- | --- | --- | --- | --- | --- | --- | --- | --- | --- |
| **Parti** | **Aday** | **Oy Sayısı** | **Oy Oranı** |     |     |     |     |     |     |     |     |     |     |
| [Adalet ve Kalkınma Partisi](http://tr.wikipedia.org/wiki/Adalet_ve_Kalk%C4%B1nma_Partisi) | [Necmi Kadıoğlu](http://tr.wikipedia.org/w/index.php?title=Necmi_Kad%C4%B1o%C4%9Flu&action=edit&redlink=1) | 84.167 | %44,34 |     |     |     |     |     |     |     |     |     |     |
| [Cumhuriyet Halk Partisi](http://tr.wikipedia.org/wiki/Cumhuriyet_Halk_Partisi) | [Bülent Kerimoğlu](http://tr.wikipedia.org/w/index.php?title=B%C3%BClent_Kerimo%C4%9Flu&action=edit&redlink=1) | 56.772 | %29,91 |     |     |     |     |     |     |     |     |     |     |
| [Demokratik Toplum Partisi](http://tr.wikipedia.org/wiki/Demokratik_Toplum_Partisi) | [Tuncer Bakırhan](http://tr.wikipedia.org/wiki/Tuncer_Bak%C4%B1rhan) | 29.445 | %15,51 |     |     |     |     |     |     |     |     |     |     |
| [Milliyetçi Hareket Partisi](http://tr.wikipedia.org/wiki/Milliyet%C3%A7i_Hareket_Partisi) | [Ahmet Karasoy](http://tr.wikipedia.org/w/index.php?title=Ahmet_Karasoy&action=edit&redlink=1) | 11.415 | %6,01 |     |     |     |     |     |     |     |     |     |     |
| [Saadet Partisi](http://tr.wikipedia.org/wiki/Saadet_Partisi) | [Kan Şavata](http://tr.wikipedia.org/w/index.php?title=Kan_%C5%9Eavata&action=edit&redlink=1) | 4.105 | %2,16 |     |     |     |     |     |     |     |     |     |     |
| [Demokratik Sol Parti](http://tr.wikipedia.org/wiki/Demokratik_Sol_Parti) | [Naim İme](http://tr.wikipedia.org/w/index.php?title=Naim_%C4%B0me&action=edit&redlink=1) | 1.301 | %0,69 |     |     |     |     |     |     |     |     |     |     |
| [Anavatan Partisi](http://tr.wikipedia.org/wiki/Anavatan_Partisi) | [Taner Uluğ](http://tr.wikipedia.org/w/index.php?title=Taner_Ulu%C4%9F&action=edit&redlink=1) | 928 | %0,49 |     |     |     |     |     |     |     |     |     |     |
| [Demokrat Parti](http://tr.wikipedia.org/wiki/Demokrat_Parti_(2007)) | [Abdullah Şahin](http://tr.wikipedia.org/w/index.php?title=Abdullah_%C5%9Eahin&action=edit&redlink=1) | 624 | %0,33 |     |     |     |     |     |     |     |     |     |     |
| [Türkiye Komünist Partisi](http://tr.wikipedia.org/wiki/T%C3%BCrkiye_Kom%C3%BCnist_Partisi_(2001)) | [Gökhan Çimen](http://tr.wikipedia.org/w/index.php?title=G%C3%B6khan_%C3%87imen&action=edit&redlink=1) | 551 | %0,29 |     |     |     |     |     |     |     |     |     |     |
| [Bağımsız Türkiye Partisi](http://tr.wikipedia.org/wiki/Ba%C4%9F%C4%B1ms%C4%B1z_T%C3%BCrkiye_Partisi) | [İsmayil Yıldız](http://tr.wikipedia.org/w/index.php?title=%C4%B0smayil_Y%C4%B1ld%C4%B1z&action=edit&redlink=1) | 476 | %0,25 |     |     |     |     |     |     |     |     |     |     |
| [Bağımsız](http://tr.wikipedia.org/wiki/Ba%C4%9F%C4%B1ms%C4%B1z_siyaset%C3%A7i) | [Mehmet Şükrü Engin](http://tr.wikipedia.org/w/index.php?title=Mehmet_%C5%9E%C3%BCkr%C3%BC_Engin&action=edit&redlink=1) | 37  | %0,01 |     |     |     |     |     |     |     |     |     |     |
| **Kazanan Parti** | **Kazanan Aday** | **Toplam Geçerli Oy** | **Toplam Oy Oranı** |     |     |     |     |     |     |     |     |     |     |
| [Adalet ve Kalkınma Partisi](http://tr.wikipedia.org/wiki/Adalet_ve_Kalk%C4%B1nma_Partisi) | [Necmi Kadıoğlu](http://tr.wikipedia.org/w/index.php?title=Necmi_Kad%C4%B1o%C4%9Flu&action=edit&redlink=1) | 189.821 | %100 |     |     |     |     |     |     |     |     |     |     |

**2011 seçim sonuçları**

|     |     |
| --- | --- |
|     |     |
| **1.** [](http://secim.haberler.com/2011/partisonuc.asp?id=1)[AK PARTİ](http://secim.haberler.com/2011/partisonuc.asp?id=1) –  Adalet ve Kalkınma Partisi 48,58 119.679 **2.** [](http://secim.haberler.com/2011/partisonuc.asp?id=7)[CHP](http://secim.haberler.com/2011/partisonuc.asp?id=7) –  Cumhuriyet Halk Partisi 30,02 73.961 **3.** ABDULLAH LEVENT TÜZEL 8,62 21.232 **4.** [](http://secim.haberler.com/2011/partisonuc.asp?id=17)[MHP](http://secim.haberler.com/2011/partisonuc.asp?id=17) –  Milliyetçi Hareket Partisi 8,13 20.033 **5.** [](http://secim.haberler.com/2011/partisonuc.asp?id=19)[SP](http://secim.haberler.com/2011/partisonuc.asp?id=19) –  Saadet Partisi 0,93 2.284 **6.** [](http://secim.haberler.com/2011/partisonuc.asp?id=6)[BBP](http://secim.haberler.com/2011/partisonuc.asp?id=6) –  Büyük Birlik Partisi 0,76 1.873 **7.** [](http://secim.haberler.com/2011/partisonuc.asp?id=23)[HAS](http://secim.haberler.com/2011/partisonuc.asp?id=23) –  Halkın Sesi Partisi 0,64 1.587 **8.** [](http://secim.haberler.com/2011/partisonuc.asp?id=8)[DP](http://secim.haberler.com/2011/partisonuc.asp?id=8) –  Demokrat Parti 0,40 995 **9.** [](http://secim.haberler.com/2011/partisonuc.asp?id=22)[HEPAR](http://secim.haberler.com/2011/partisonuc.asp?id=22) –  Hak ve Eşitlik Partisi 0,34 831 **10.** [](http://secim.haberler.com/2011/partisonuc.asp?id=20)[TKP](http://secim.haberler.com/2011/partisonuc.asp?id=20) –  Türkiye Komünist Partisi 0,29 707 **11.** [](http://secim.haberler.com/2011/partisonuc.asp?id=16)[MP](http://secim.haberler.com/2011/partisonuc.asp?id=16) –  Millet Partisi 0,25 616 **12.** MUSTAFA AVCI 0,24 580 **13.** [](http://secim.haberler.com/2011/partisonuc.asp?id=9)[DSP](http://secim.haberler.com/2011/partisonuc.asp?id=9) –  Demokratik Sol Parti 0,22 550 **14.** [](http://secim.haberler.com/2011/partisonuc.asp?id=25)[MMP](http://secim.haberler.com/2011/partisonuc.asp?id=25) –  Milliyetçi ve Muhafazakar Parti 0,07 181 **15.** [](http://secim.haberler.com/2011/partisonuc.asp?id=15)[LDP](http://secim.haberler.com/2011/partisonuc.asp?id=15) –  Liberal Demokrat Parti 0,05 121 **16.** HANİFİ AVCI 0,02 60 **17.** [](http://secim.haberler.com/2011/partisonuc.asp?id=11)[EMEP](http://secim.haberler.com/2011/partisonuc.asp?id=11) –  Emek Partisi 0,00 0 **18.** [](http://secim.haberler.com/2011/partisonuc.asp?id=24)[DYP](http://secim.haberler.com/2011/partisonuc.asp?id=24) –  Doğru Yol Partisi 0,00 0 |     |
|     |     |

**V.SOSYAL TEKNİK ANALİZ**

Yeni yapılanmakta olan ilçelerde, genel olarak İstanbul’un yaşamış olduğu teknik ve sosyal altyapı eksikliği sorunlarına çözüm üretilmesi imkanı bulunması beklenen bir durumdur. Bununla birlikte, yoğun göç alan ve konut üretilmesi baskısı bulunan yerleşim yerlerinde, teknik ve sosyal altyapı düşünülmeden, imar mevzuatına aykırı yapılaşmaların ortaya çıkması da olasıdır. Esenyurt İlçesi bu iki durumu bir arada yaşayan ilçelerden biridir.

**1.Yol Altyapısı**

İlçenin güneyinden geçen E5 ve İlçenin içinden geçen TEM oto yolu ana ulaşım aksıdır. Bu iki ana arter üzerinden Esenyurt İlçesine ulaşım mümkündür. Bu iki yol üzerinden ulaşımın mümkün olması, günün her saatinde İlçeye ulaşılabileceği anlamına gelmemektedir. Trafiğin yoğun olduğu saatlerde, her iki yol üzerinden de İlçeye ulaşım çok güç olmaktadır.

Eski Yerleşim yerlerinin çarpık yapılaşması, yeni yerleşimlerin de nüfus yoğunluğu nedeniyle mevcut yollar ihtiyacı karşılamaktan uzaktır. Yoğun göç nedeniyle ortaya çıkan konut ihtiyacının oluşturduğu baskı altında yapılaşan İlçede, yol altyapısının yetersiz olması beklenen bir durumdur. İlçe içerisinde trafik akışının sağlanması için standartlara uygun yolların yapılması ihtiyacı her geçen gün artmaktadır.

İlçe yollarını Asfaltlama çalışmaları halen tamamlanamamıştır.

**2.Otopark**

Yolların yetersizliği, otopark ihtiyacının karşılanmamış olmasıyla birlikte daha da belirgin hale gelmektedir. İlçenin otopark ihtiyacı, yapılaşmanın yoğunluğuyla birlikte öncelikli hale gelmiştir. Yapılan her inşai faaliyette, otopark yapılması ya da bedeli alınarak belediye eliyle yapılması yönündeki mevzuat hükmüne rağmen, idarenin kusuru nedeniyle otopark konusunda genel olarak yoğun bir sorunla karşılaşılmaktadır.

İlçede sadece bir adet otopark, Akçaburgaz kapalı pazar altı otoparkı, mevcuttur.

**3.Ulaşım**

Esenyurt İlçesine yönelik doğrudan etkili bir toplu taşıma hizmeti bulunmamaktadır. Otobüs ve minibüs hatları üzerinden toplu taşıma hizmeti verilmektedir. Bu hizmetlerin ihtiyacı karşılamaktan uzak olduğu gözlemlenmektedir.

İlçeye ulaşan ya da ilçe içerisinde hizmet veren raylı sistem bulunmamaktadır.

İlçenin güney sınırına kadar gelen metrobüs hattı, toplu ulaşımın temelini oluşturmaktadır. İnsani standart ve ölçülerle bağdaşmayan bu uygulamadan dahi yararlanmak, Esenyurt halkı için bir lüks görünümündedir.

**4.Yeşil alan**

Resmi kayıtlarda Kişi başına düşen aktif yeşil alan miktarı her ne kadar 6,5 m2 olarak gösterilse de, yeşil alan olarak görülen, daha doğrusu ayrılan alanların sürekli olarak, ani kararlar ve plan değişiklikleriyle imara açılması nedeniyle, yeşil alan standardının gerisinde kalan bir gerçek karşımıza çıkar.

Son hesaplara göre ilçede 2,5 milyon m2 yeşil alan vardır. Nüfusa oranlandığında 5 m2’nin altında bir yeşil alan ortalaması bulunmakla birlikte, bu durum, aktif yeşil alanı ortaya koyan bir veri olarak değerlendirilmemelidir.

**5.Eğitim Hizmetleri**

İlçe nüfusunun genç olması okul ihtiyacını arttırmaktadır. Ancak, eğitim ihtiyacını karşılayacak miktarda okul bulunmamaktadır.

İlçe eğitim seviyesi ile ilgili sağlıklı veri bulunmamakla beraber, hayli düşük olduğu düşünülmektedir. Verilerin ortaya konulmak istenilmemesinin geri planında ortaya çıkacak rakamların hoşnutluk vermekten uzak olması yatmaktadır.

İlçede 1 Resmi Okul Öncesi, 13 Özel Anaokulu, 39 Resmi İlköğretim, 5 Özel İlköğretim, 11 Resmi Ortaöğretim, 3 Genel Lise, 5 Meslek Lisesi, 1 Anadolu Lisesi, 2 Çok Programlı Lise, 6 Özel Ortaöğretim, 1 Halk Eğitim Merkezi, 1 Rehberlik Araştırma Merkezi,  23 Özel MTSK, 17 Özel Dershane, 5 Özel Rehabilitasyon Merkezi, 1 Özel Eğitim, 3 Özel Muhtelif Kurs,  3613  öğretmen, 93.056 öğrenci, 1.726  derslik mevcuttur. Bu veriler ışığında, sınıf başına düşen öğrenci sayısının insani olmaktan uzak olduğu ve eğitim-öğretim hizmetlerinin gerektirdiği standartların gerisinde kaldığı görülmektedir.

**6.Sağlık Hizmetleri**

Esenyurt İlçesinde, kamuya ait,1 devlet hastanesi ve 13 sağlık ocağı bulunmaktadır. İlave olarak İlçede 1 özel hastane, 5 tıp merkezi, 1 özel poliklinik, 1 ana ve çocuk sağlığı merkezi ve 1 diyaliz merkezi hizmet vermektedir.

İlçenin mevcut yoğun nüfusu ve hızlı nüfus artışı nedeniyle sağlık hizmetleri yetersiz kalmaktadır.

Belediye olarak, sağlık tesislerinin ilçe sınırları içerisinde kurulmasının teşvik edilmesi yoluyla hizmetlerin standartlarının yükseltilmesi ve imkanların artırılması yoluna gidilmelidir. Yine Belediye tarafından kurulacak sağlık tesisleriyle verilecek sağlık hizmetlerinin İlçe halkının ihtiyaçlarının karşılanmasında etkili olacağı değerlendirilmelidir. Sağlık hizmetlerinin belediye aracılığıyla sunulması, sosyal belediyecilik projesi olarak, büyük bir fırsat sunmaktadır.

**7.İbadethaneler.**

İlçede 52 camii, 3 cemevi bulunmaktadır.

İbadethaneler, toplumun ortaklaşa oluşturdukları ekonomik kaynaklar kullanılarak inşa edilmektedir. Toplumun belli bir kısmının ortak genel ihtiyacı olarak ibadethanelerden daha nitelikli bir şekilde yararlanılmasını sağlamaya yönelik olarak projeler geliştirilmesi doğru olacaktır.

İbadethanelerin bulunduğu arazilerde, sosyal donatılar kurulması imkanının araştırılması, otopark, kültür alanları, kütüphane, salon, kurs ve benzeri faaliyetler için uygun mekanların oluşturulması, etkin bir belediyecilik hizmeti olarak karşımıza çıkabilecektir.

**VI. EKONOMİ**

İlçede sanayi önemli bir yer tutmaktadır.

# Sanayi İşletme Sayıları :

1759 Adet Sıhhi İşletme (İşyeri Açma ve Çalışma Ruhsatı mevcut)

745 Adet Gayrisıhhi İşletme (İşyeri Açma ve Çalışma Ruhsatı mevcut)

615 Adet Gayrisıhhi İşyeri Açma ve Çalışma Ruhsatı Başvurusu bulunmaktadır.

804 Adet Sıhhi İşyeri Açma ve Çalışma Ruhsatı Başvurusu bulunmaktadır.

Evren 1. Oto Sanayi Sitesi

Evren 2. Oto Sanayi Sitesi

Fatih Oto Sanayi Sitesi

Alkop Sanayi Sitesi

Isıso Sanayi Sitesi

Mimsan Sanayi Sitesi bulunmaktadır.

 **Tarım ve Orman :**

2011 yılı Doğrudan Gelir Desteklemeleri dikkate alınarak Esenyurt İlçesinin Ekim Yapılan Tarım Arazileri Toplam 197,2 da’dır.

**VII. SORUNLAR, ÇÖZÜMLER VE PROJELER**

Havai elektrik hatlarının halen yer altına alınma projesi halen tamamlanamamıştır ve katlı yapılar nedeniyle tehlike oluşturmaktadır. Elektrik hatlarının yer altına alınması, bir altyapı sorunu olarak İlçe halkının sağlığını tehdit eden bir durumdur. Konuyla ilgili çalışmaların bir an önce tamamlanabilmesi için ilgili idarelerle temasa geçilerek çözüm üretilmelidir. Elektrik hatlarının bulunduğu araziler üzerinde yapılaşmaya gidilmesinin sorumluluğunun mevcut belediye yönetimine ait olduğu göz önünde bulundurulmalıdır.

Engelliler toplumun vicdani durumuna ayna tutan gruptur. Bu noktada belediyelerin önde gelen sosyal hizmeti engelli nüfusun ihtiyacının karşılanması olmalıdır. Engelliler için rehabilitasyon merkezi olmaması, bir yerel yönetim için utanılacak bir veri olarak kabul edilmeli ve bu duruma bir an evvel son verilmelidir.

Toplu konut ihtiyacı, Esenyurt İlçesinin yoğun göç almasının getirdiği bir sorundur. İlçe genelinde yürüyen inşai faaliyetlerin büyüklüğüne bakıldığında, ilçede konut sorunu yok gibi gözükse de, sosyo-ekonomik durumu itibariyle desteklenme ihtiyacı içerisinde olan kişilere yönelik olarak, sosyal amaçlı konut üretimi ilçe genelinde çözülmesi gereken bir soruna dönüşmektedir. Bu noktada, iki farklı tercih ortaya konulabilir. İlçede sosyal amaçlı konut üretilmesi, belediye arsaları üzerinde özel sektöre kat karşılığı yaptırılabileceği gibi, büyükşehir iştiraki kuruluşlar eliyle de yapılabilir.

Park, çocuk parkı ve oyun alanı gibi sosyal altyapıların yetersizliği, Esenyurt gibi yoğun nüfus barındıran bir ilçede özellikle aciliyet kazanmaktadır. Nüfusun önemli bir kısmının küçük yaşta olması park alanlarına olan ihtiyacı arttırmaktadır. Yeni yapılaşmakta olan bir ilçede, arazilerin imara açılması sürecinde %40 oranına kadar alınan düzenleme ortaklık paylarının özellikle acil olan sosyal altyapı hizmetlerine ayrılması suretiyle soruna çözüm üretilmesi gerekir.

Sokak ve kapı numaralarının eksikliği, adres bulma problemi sorunu, aslında düzensiz bir yapılaşmanın ve şehirleşmenin sonucudur. Arazilerin, plan, program ve arsa düzenlemesi yapılmadan yapılaşmaya açılması nedeniyle, kent bilgi sisteminin kurulması zorlaşmaktadır. Kentin imar planı öncelikle tamamlanarak, kent bilgi sisteminin kurulması gerekir.

Sağlık tesis ve alt yapı eksikliği Sağlık hizmetlerinin yetersizliği önemli bir sorun olmakla birlikte, belediye imkânlarıyla kolay ve etkili bir şekilde çözümlenebilecektir. Hatta geliştirilecek sağlık hizmetleri altyapısıyla özellikle ilk yerleşik seçmenin çoğunluk desteğinin sağlanması mümkündür. Bu seçmenin ağırlıklı olarak mevcut iktidarı desteklemekte olduğu dikkate alındığında, seçmen tercihine yaşanacak bu değişimin, seçim sonuçları üzerinde etkili olacağı söylenebilir.

Yollarda sinyalizasyon sisteminin yetersiz olması, trafik sıkışıklığının ana nedenlerinden biridir. Trafik hareketlerinin düzenlenmesi, başlı başına yönetilmesi gereken bir konudur. Trafik düzeninin kurulması ve devam ettirilmesinde sinyalizasyon sistemi son derece gerekli olan bir teknik altyapıdır. Kurulacak teknik trafik altyapısının trafiği yönetmesinin ötesinde, trafik kurallarına uymayan sürücülerin cezalandırılmasına ve kurallara uyanların kendilerini mağdur hissetmelerinin önüne geçecek şekilde programlanması gerekir. Bu gereklilik sadece Esenyurt’la sınırlı olmayıp, İstanbul genelinde karşımıza çıkan bir durumdur.

Kaçak yapılar, İstanbul genelinde karşımıza sıklıkla çıkan bir sorun olmakla birlikte, Esenyurt İlçesinde daha yoğun bir sorundur. Kaçak yapı sorununun büyüklüğü, ilçede var olan konut ihtiyacının karşılanamamasından kaynaklanmaktadır. Kaçak yapılar sorunu ve gecekondu yoğunluğu kapsamlı bir tespit çalışmasından sonra çözümlenebilecek bir sorundur. Yapılan inceleme sonucunda, kaçak yapılaşmanın hukuka uygun hale gelme imkanı olanların düzeltilmesi yoluna gidilebilecektir. Rant amacıyla yapılanlar bir yana, insanların barınma ihtiyacını karşılamak amacıyla yapmış oldukları yapıların hukuka uygun hale getirilmesinin yolları aranacaktır. Burada kesinlikle ifade edilmesi gereken, bu noktadan sonra asla kaçak yapılaşmaya göz yumulmayacağıdır.

Çarpık kentleşme sorunu, İstanbul’un sorunudur. Çarpık kentleşmenin kentsel dönüşüm yoluyla çözüme kavuşturulması gerekir. Esenler İlçesinde kentsel dönüşüm uygulaması, vatandaşların büyük çoğunluğunu doğrudan ya da dolaylı olarak mağdur eden bir şekle bürünmüştür. Dönüşüm alanlarında parsellerin toplulaştırılması, uygulamanın bütün olarak bir yandaşa verilmesi, parsel maliklerinin küçük ortak haline gelmesi gibi sorunlara ek olarak, imalathane ve fabrika arazilerinin dönüştürülmesinde malikler, ekonomik olarak ciddi zarar etmektedirler. Mevzuata uygun olarak kurulmuş bulunan ya da sonradan uygunluk sağlanmış olan üretim tesislerinin kentsel alanın dışına taşınması bir gereklilik olabilir. Ancak, bu gerekliliğin yerine getirilmesinde idarenin teşvikiyle yatırımcının iyi niyetinin bir arada olması ve yatırımcının mağdur edilmeyeceği ya da mağduriyetin azaltılacağı bir uygulamanın tercih edilmesi gerekir. Üretim tesislerinin bu alandan tasfiyesinin afet riskinden kaynaklanmadığı açıktır. Düzenli, sağlıklı ve estetik bir kentleşme için gereklilik olduğu düşünülüyorsa, dönüşümün mevcut mevzuat kapsamında, idarenin ve maliklerin-yatırımcıların işbirliği içerisinde gerçekleştirilmesi gerekir. Bu noktada, üretim tesislerine ilişkin olarak, sundukları istihdam olanakları da düşünülerek, öncelikle kentsel alanda mevcut imalatların bu haliyle devamının mümkün olup olmadığının araştırılması gerekir. Bu haliyle devamında çevre açısından kirlilik oluşturmayan imalatların ya da alınacak tedbirlerle kentsel yerleşimle uyumlu hale getirilebilecek imalatların devamından yana projeler geliştirilmesi gerekir. İlçe içerisinde devamı mümkün olmayan üretim tesislerinin taşınması ya da dönüştürülmesi noktasında, idare tarafından alanda bulunan yatırımcılara seçenekler sunulması yerinde olacaktır. Yapılacak imar planlama işlemleriyle dönüşüm ve üretim tesislerinin tasfiyesi mümkün olabilecektir. Üretim alanlarına verilecek cazip fonksiyonlarla, maliklerin kendi kendilerine dönüşüme teşvik edilmeleri mümkündür. İlave olarak, sanayi tesislerinin uygun olan yeni alanlara taşınmasını sağlayacak öneri ve düzenlemeler yapılmak suretiyle de dönüşümün sağlanması mümkün olabilecektir. Bu yönde bir yaklaşım ortaya konulduğunda, kişilerin temel hak ve özgürlüklerine müdahale edilmeden dönüşümün gönüllülük çerçevesinde yapılması mümkün olabilecektir. İlçe genelinde sorunlu olan kentsel kısımların ada-sokak-semt-mahalle ölçeğinde ele alınması ve yaşayanların katılımıyla dönüşümün el birliğiyle sağlanması temel strateji olarak ortaya konulacaktır.

İşsizlik Esenyurt İlçesinde karşımıza çıkan ve diğer sorunları tetikleyen bir sorundur. Sosyal belediyecilik projeleri kapsamında çözümlenmesi gereken bir sorundur. İşsizlik, yoksulluk ve yoksunluk sorunu, geliştirilecek projelerle Esenyurt ilçesinde kolaylıkla çözüme kavuşturulabilir. Sosyal projeler üzerinden işsizlik sorunu çözümlenebilecektir. İstihdam ihtiyacı içerisinde olan kişilerin mesleki ve teknik eğitime tabi tutularak, İstanbul’un, Avrupa yakasının ihtiyaç duyacağı konularda yetişmiş işgücü haline getirilmesi yoluyla sorunun çözümlenmesidir.

İlçe içi İETT hatlarının yetersizliği, toplu ulaşım sorunu olarak karşımıza çıkmaktadır. İlçe içerisinde ulaşımın sağlanmasına yönelik olarak İETT hatlarının açılması ya da halk otobüsü hatları oluşturulması suretiyle çözümler getirilebilecektir.

Esenyurt İlçesi, kent merkezinden uzak oluşu, yoğun göç almakta olması, işsizlik ve benzeri sorunlar, İlçede güvenlik sorununa yol açmaktadır. İlçenin güvenlik ihtiyacı, esas olarak merkezi idare ve kolluk birimlerince karşılanmak durumundadır. Ancak, belediye idaresinin de güvenliğin sağlanması konusunda yapabilecekleri vardır. Mobese sistemi, gece görüş sistemi ve benzeri tedbirlerle güvenlik sorununun çözümlenmesine katkı sağlanabilecektir.

Evsiz ve madde bağımlısı sayısının fazlalığı Esenyurt İlçesinin temel sorunlarından biridir. Uyuşturucuyla mücadele yerel yönetimlerden çok güvenlik birimlerinin sorumluluk alanında olan ve adli boyutu olan bir konu olmakla birlikte, uyuşturucu madde kullanımı suretiyle mağdur olan kişilerin korunması belediyelerin sorumluluk alanındadır. Belediyeler öncelikle uyuşturucuya bulaşma sonucunu doğudan nedenleri ortadan kaldırmalıdır. İşsizliğin temel nedeni olan iş olanağı bulunan bir alanda mesleki yeterliliğe sahip olmama eksikliğinin giderilmesi, belediyeler tarafından açılacak mesleki-teknik-kültürel eğitim programlarıyla aşılabilecektir. Aile yapılarında ortaya çıkan sorunların çözümüne katkı sağlanmasıyla mutlu insanların bu yola sapması önlenecektir. Ailelerin ve çocukların uyuşturucu ve benzeri maddelere ilişkin risklere karşı bilinçlendirilmesi çalışmaları, bu yönde sosyal sorumluluk projelerinin geliştirilmesi ve benzeri önleyici projeler, uyuşturucu ve bağımlılık yapıcı madde sorununun çözümünde etkili olacaktır. İlave olarak, belediyeler, bağımlıların tedavisi konusunda gereken sağlık kuruluşunu doğrudan ya da teşvik suretiyle kurdurarak bu konuda görevinin gereğini yerine getirebilecektir.

Sel riski, Esenyurt İlçesinde derelerin ıslahı ve dere yataklarının yapılaşmadan uzak tutulması konusunda ciddi bir ihtiyaç vardır. Derelerin ıslahı, büyükşehir projelerinde ortaya konulduğu şekliyle projelendirilecek ve kent yaşamının gerektirdiği sosyal donatı  alanlarının tesisinde kullanılacaktır.

Birinci Derece deprem bölgesi olması Esenyurt İlçesinin temel sorunlarından biridir. Deprem riskinin yoğunluğu sorunu, yapıların standartlara uygun olarak inşa edilmemiş olmasından kaynaklanmaktadır. Öncelikle mevcut bina stokunun hızlı bir şekilde elde geçirilmesi gerekir. Elde edilen tespitler üzerinden projeler üretilmelidir. Güçlendirilerek mevcudiyetini devam ettirebilecek olanlarla, mutlak olarak yenilenmesi gerekenler ayrılarak çözüm sürecinin hızlı bir şekilde, tarafların ortak çalışmasıyla tamamlanması gerekir.